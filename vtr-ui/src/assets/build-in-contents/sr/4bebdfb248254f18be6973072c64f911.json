{"Results":{"Id":"4bebdfb248254f18be6973072c64f911","Template":"Article","Title":"5G i kibernetička bezbednost – šta preduzeća treba da znaju","Image":"","Body":"<p>Prema nizu prezentacija i panela na ovogodišnjoj konferenciji Nacionalnog saveza za kibernetičku bezbednost (NCSA) u NASDAQ-u u Njujorku, događaju koji obeležava početak&nbsp;<a rel=\"noopener noreferrer\" href=\"https://staysafeonline.org/press-release/16th-annual-national-cybersecurity-awareness-month-begins-today/\" target=\"_blank\">Nacionalnog meseca svesti o kibernetičkoj bezbednosti</a>, preduzeća treba da imaju jasan bezbednosni plan za rešavanje potencijalnih pretnji kibernetičkoj bezbednosti koje predstavlja 5G.</p> \n<p>Neprofitna organizacija&nbsp;<a rel=\"noopener noreferrer\" href=\"https://staysafeonline.org/\" target=\"_blank\">NCSA</a>&nbsp;gradi javna i privatna partnerstva za promovisanje čvrste kibernetičke bezbednosti usmeravajući napor u dva smera. Prvi je ta konferencija u Njujorku na kojoj su se održavale panel-rasprave o privatnosti podataka, ulozi veštačke inteligencije u bezbednosti i uticaju kvantnog računanja uz glavni govor o bezbednosti 5G tehnologije koji je održao Džejson Ruger, direktor sektora za bezbednost informativne tehnologije u kompaniji Lenovo.</p> \n<p>Drugi smer je usredsređen na potrošače i pojedinačne korisnike jer krađa identiteta i drugi, naizgled staromodni, napadi i dalje predstavljaju ozbiljnu pretnju, rekao je Kelvin Koleman, izvršni direktor organizacije NCSA, tražeći od potrošača da preuzmu odgovornost za IT. Da ga osiguraju i zaštite.</p> \n<p>„Ova jednostavna poruka podstiče potrošače da razumeju uređaje i aplikacije koje svakodnevno koriste, osiguraju svoj digitalni profil i zaštite ga tako što će se upoznati sa postavkama zaštite privatnosti, čime se čuva njihova privatnost i ograničava kibernetički kriminal“, rekao je Koleman. „Pošto kibernetički kriminalci postaju sve sofisticiraniji, važno je zapamtiti ovih nekoliko oprobanih metoda samozaštite na mreži.“</p> \n<p>U svojoj prezentaciji Ruger je objasnio kako tehnologija koja pokreće ogromni potencijal koji ima 5G – brzine više od 100 puta brže od 4G – ne nudi samo brzinu, već i nove prilike za poboljšanje kibernetičke bezbednosti.</p> \n<p>Te prilike proizlaze iz onoga što 5G čini tako različitim: manjom tehnologijom sa većom talasnom dužinom frekvencije u odnosu na ranije tehnologije.&nbsp; Ruger je rekao da su AM radio talasi, ranija tehnologija sa drugog kraja spektra, dugački 300 metara, dok su novi talasi iz pojasa 5G manji od jednog centimetra.&nbsp; To pomaže 5G tehnologiji da postigne tako velike brzine sa daleko manjom latencom.</p> \n<p>Glavne razlike koje Ruger smatra važnim za kompanije ili ustanove su količina uređaja, brzina veze i udaljenost koju prelazi talas.</p> \n<p>„Svaka od ovih promena predstavlja stvarne izazove prilikom rešavanja problema kibernetičke bezbednosti, ali i prilike za poboljšanje bezbednosti“, rekao je Ruger, koji je za kompanije, kao što su Lenovo, Motorola i Google, upravljao prethodnim korporacijskim migracijama sa 2G na 3G, sa 3G na 4G, a sada i na 5G.</p> \n<p style=\"text-align: center;\"><img alt=\"\" style=\"height: 600px; width: 800px; text-align: center;\" src=\"assets/build-in-contents/images/5G.jpg\"></p> \n<p>Brže i jače veze koje pruža 5G stvoriće eksploziju uređaja na internetu stvari.&nbsp; Koliko novih uređaja? Tamo gde zaposleni sada mogu da imaju po jedan ili dva uređaja povezana na internet, kompanije i ustanove moraju u skoroj budućnosti da isplaniraju čak 100 uređaja po zaposlenom jer kancelarije dodaju pametne senzore na sve, od sijalica do kancelarijskih stolica i termostata.</p> \n<p>„Kada zaposleni počnu da donose toliko uređaja, to će izvršiti veliki pritisak na kompanije i ustanove da obezbede ažuriranja i popravke svih uređaja“, rekao je Ruger. „Kompanije i ustanove moraju da imaju plan za ažuriranje uređaja, bilo ugovorom o servisiranju, bilo češćim zamenama uređaja, što bi moglo da znači zakup više uređaja.“</p> \n<p>Kompanije i ustanove također mogu da iskoriste mrežno parčanje, što im omogućava da nabave privatne delove spektra 5G, što zauzvrat smanjuje mogućnost za lateralni prenos problema, kao što su zaraze putem mreže.</p> \n<p>Lenovo ima planove za 5G, kako u obezbeđivanju vlastitih mreža, tako i u razvoju proizvoda koji koriste 5G. Među pametnim telefonima Lenovo Motorola nalazi se i prvi telefon koji je spreman za 5G, a Lenovo je i lansirao prvi Qualcomm 5G računar.</p> \n<p>Najveći prodajni argument za 5G je brzina.&nbsp; Budući da radi gotovo 100 puta brže od standarda 4G, novi standard obećava da će se internet video zapisi svaki put bez problema pokretati odajući utisak da se sadržaj preuzima gotovo trenutno. Međutim, ta ista velika brzina koja podržava jasne pozive ili savršene video zapise, također znači da hakeri koji provale u vaše sisteme mogu da izvuku brda podataka pre nego što reagujete.</p> \n<p>„Ova brzina se može činiti pomalo zastrašujuće kada ste zaduženi za bezbednost, ali parčanje mreže 5G omogućava nove mogućnosti praćenja i otkrivanja“, rekao je Ruger. „Osim toga, brzine koje nudi 5G možete iskoristiti za bolje bezbednosno kopiranje i redundancu podataka.“</p> \n<p>Treće područje je daljina, što je prava suprotnost standarda 5G.&nbsp; Oni kratkotalasni radio talasi dužine 300 metara: prelaze velike udaljenosti.&nbsp; Suprotno tome, za srazmerno sićušne talase standarda 5G potrebno je da se stanice postave na svakih stotinak metara, posebno u gustim urbanim sredinama. To će stvoriti eksploziju infrastrukturnih uređaja za prosleđivanje talasa na standardu 5G.</p> \n<p>I dok sve te stanice moraju biti zaštićene, one će, kad 5G stigne, menadžerima bezbednosti omogućiti kontrolu mikrostanica koje su ugrađene u njihove zgrade.</p> \n<p>„I kompanije mogu da iskoriste to ograničenje udaljenosti da bi se usredsredile na povezanost unutar kancelarijskog prostora i poboljšale proveru autentičnosti kako bi na taj način zaštitili mrežu“, rekao je Ruger.</p> \n<p>I podsetio je sve da će stvari nastaviti da se razvijaju još brže jer su radovi na standardu 6G već u toku.</p> \n<p>&nbsp;</p>","Author":""}}