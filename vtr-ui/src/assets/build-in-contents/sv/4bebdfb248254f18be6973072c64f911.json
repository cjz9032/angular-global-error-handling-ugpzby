{"Results":{"Id":"4bebdfb248254f18be6973072c64f911","Template":"Article","Title":"5G och cybersäkerhet – vad företagen behöver veta","Image":"","Body":"<p><span>Företagen behöver en tydlig säkerhetsplan för att möta de potentiella cybersäkerhetshoten mot 5G, enligt en serie presentationer och paneler vid årets NCSA-konferens (National Cyber Security Alliance) på NASDAQ i New York – ett evenemang som utgör startskottet för&nbsp;<a rel=\"noopener noreferrer\" href=\"https://staysafeonline.org/press-release/16th-annual-national-cybersecurity-awareness-month-begins-today/\" target=\"_blank\">National Cyber Security Awareness-månaden</a>.</span></p> \n<p><span>Den ideella organisationen&nbsp;<a rel=\"noopener noreferrer\" href=\"https://staysafeonline.org/\" target=\"_blank\">NCSA</a>&nbsp;utvecklar offentliga och privata samarbeten för att främja cybersäkerheten genom två initiativ. Det första är konferensen i New York, där man i år höll paneldiskussioner om dataintegritet, den artificiella intelligensens roll inom säkerhet och effekterna av kvantdatabehandling samt en presentation av 5G-säkerhet av Jason Ruger, Chief Information Security Officer på Lenovo.</span></p> \n<p><span>Genom sitt andra initiativ fokuserar organisationen på konsumenter och enskilda användare, eftersom nätfiskeattacker och andra till synes omoderna angrepp fortsätter vara ett allvarligt hot, vilket Kelvin Coleman, Executive Director på NCSA, påpekade under sitt seminarium Own IT. Secure IT. Protect IT.</span></p> \n<p><span>”Detta enkla budskap uppmuntrar konsumenterna att lära sig förstå enheterna och programmen de använder varje dag och att skydda sin digitala profil genom att ta en titt på sekretessinställningarna för att skydda sin integritet och begränsa cyberbrott”, sa Coleman. ”I takt med att cyberbrottslingarna blir allt mer avancerade är det viktigt att komma ihåg dessa gamla beprövade metoder för att skydda sig online.”</span></p> \n<p><span>Ruger förklarade hur tekniken som ligger bakom den enorma potentialen med 5G – som är mer än 100 gånger så snabbt som 4G – inte bara skapar högre hastigheter utan också nya möjligheter att stärka cybersäkerheten.</span></p> \n<p><span>Möjligheterna har att göra med det skiljer 5G från tidigare tekniker: den kortare men mer högfrekventa våglängden.&nbsp; Ruger förklarade att AM-radiovågor, en äldre teknik från andra änden av spektrat, är drygt 300 meter långa medan de nya 5G-bandvågorna är mindre än en centimeter.&nbsp; Det innebär att 5G kan ge höga hastigheter med avsevärt mindre latens.</span></p> \n<p><span>De största skillnaderna som företagen bör ha i åtanke enligt Ruger är antalet enheter, anslutningshastigheten och avståndet som vågorna färdas.</span></p> \n<p><span>”Var och en av dessa förändringar utgör verkliga utmaningar när det handlar om cybersäkerhet, men också möjligheter att stärka säkerheten”, sa Ruger, som har lett tidigare företagsmigrationer från 2G till 3G, 3G till 4G och nu till 5G för företag som Lenovo, Motorola och Google.</span></p> \n<p style=\"text-align: center;\"><span><img alt=\"\" style=\"height: 600px; width: 800px; text-align: center;\" src=\"assets/build-in-contents/images/5G.jpg\"></span></p> \n<p><span>De snabbare och starkare 5G-anslutningarna kommer att skapa en explosion av Internet of Things-enheter.&nbsp; Hur många nya enheter? Där anställda i dag kanske har en eller två uppkopplade enheter per person behöver företagen inom en snar framtid planera för så många som 100 enheter per medarbetare, i takt med att arbetsplatserna inför smarta sensorer på allt från glödlampor till kontorsstolar och termostater.</span></p> \n<p><span>”Med så många IoT-enheter på arbetsplatsen kommer det att sätta press på företagen att varje enhet uppdateras och felkorrigeras på ett enhetligt sätt”, sa Ruger. ”Organisationerna behöver ha en plan för att säkerställa att enheterna uppdateras, antingen via ett serviceavtal eller genom mer frekventa byten av enheter, vilket kan innebära att man börjar leasa fler enheter.”</span></p> \n<p><span>Företagen kan även utnyttja nätverksskivning, som gör det möjligt att köpa upp privata delar av 5G-spektrat, vilket i sin tur minskar risken för att exempelvis virus sprids lateralt i hela nätverket.</span></p> \n<p><span>Lenovo har planer för 5G både när det gäller att skydda sina egna nätverk och när det gäller att erbjuda produkter som använder 5G. Lenovos Motorola-smartphones inkluderar den första 5G-förberedda telefonen och Lenovo har dessutom lanserat den första Qualcomm 5G-datorn.</span></p> \n<p><span>Det främsta försäljningsargumentet för 5G är snabbheten.&nbsp; Eftersom den nya standarden är nästan 100 gånger så snabb som 4G utlovar den att onlinevideor visas smidigt varje gång och att nedladdningar sker i princip momentant. Den höga hastighet som ger klart samtalsljud och perfekt video betyder dock också att hackare som gör intrång i systemen kan komma åt enorma mängder data innan företagen hinner reagera.</span></p> \n<p><span>”Den höga hastigheten kan te sig skrämmande när man ansvarar för säkerheten, men 5G-nätverksskivning ger möjligheter till nya övervaknings- och upptäcktsfunktioner”, sa Ruger. ”Dessutom kan företagen dra fördel av 5G-hastigheter för att få bättre säkerhetskopieringar och redundans.”</span></p> \n<p><span>Den tredje faktorn är avståndet, vilket är den verkliga dikotomin när det gäller 5G.&nbsp; AM-radiovågorna på 300 meter har en fördel: de färdas över stora avstånd.&nbsp; Däremot kräver de relativt små 5G-vågorna en cell per 100 meter, särskilt i tätbefolkade urbana miljöer. Detta kommer att skapa en explosion av infrastrukturenheter för att leda 5G-vågorna framåt.</span></p> \n<p><span>Samtidigt som alla dessa celler måste skyddas utgör de också en möjlighet för säkerhetsansvariga att ta kontroll över mikrocellerna som installeras i deras byggnader i samband med 5G-impementeringen.</span></p> \n<p><span>”Företagen kan dra nytta av det begränsade avståndet för att fokusera på anslutningen på arbetsplatsen och förbättra autentiseringen för att skydda nätverket”, sa Ruger.</span></p> \n<p><span>Han påminde om att arbetet med 6G redan är på gång och att hastigheterna därför bara kommer att fortsätta öka.</span></p> \n<p><span>&nbsp;</span></p>","Author":""}}